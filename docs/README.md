# Nodejs curriculum - novice

Dit curriculum is speciaal ontworpen voor ervaren developers die willen leren werken met Node.js, Express.js en TypeORM. Het curriculum is volledig gericht op het ontwikkelen van backend-toepassingen en is ontworpen om je te helpen jouw vaardigheden als ontwikkelaar uit te breiden.

In dit curriculum gaan we er van uit dat je minimaal bekend bent met:

- Simpele javascript functies, loops en datastructuren
- Enviroment variables
- Request Methods en responses
- Een basis begrip van SQL databases, tabellen en relaties
- Postman

## Opzet van het curriculum

Het curriculum is verdeeld in meerdere cursussen, elk gericht op een specifiek niveau binnen backend-ontwikkeling. Elke cursus heeft een aantal hoofdtopics(secties) die diepgaand worden behandeld en aan de hand van codevoorbeelden worden uitgelegd. Naast de theoretische uitleg zijn er ook veel praktische opdrachten om de geleerde concepten in de praktijk te brengen.

Aan het einde van iedere cursus-sectie passen de nieuw opgedane kennis steeds toe in een eigen project dat we langzaam uitbouwen tot een volwaardige applicatie. Na het voltooien van de volledige cursus wordt er een assessment afgenomen om te beoordelen of je de geleerde concepten volledig begrijpt en kunt toepassen.

## Opbouw van de stof

De stof is opgebouwd in een logische volgorde, waarbij de nadruk ligt op het bouwen van een volledige backend van een applicatie. In de eerste cursus wordt er aandacht besteed aan de basisprincipes van Node.js, Express.js en TypeORM. Vervolgens worden er verschillende databasemanagementtechnieken behandeld, zoals het gebruik van relationele databases en het schrijven van queries. Daarna komen onderwerpen als API-ontwerp en -ontwikkeling, authenticatie en autorisatie aan bod. De laatste cursus richt zich op geavanceerde onderwerpen en gaan we gebruik maken van het cms.

Iedere cursus is verdeeld in een aantal secties met daarin de belangrijkste relevante onderwerpen, aan het eind van ieder onderwerp vind je ook bronnen voor meer informatie over de zojuist behandelde stof.

Aan het eind van een sectie gaan we de behandelde sectie-onderwerpen in de applicatie uitwerken, richtlijnen en applicatie vereisten ga je hier nogmaals terugvinden.

## Leerdoel curriculum

Het doel van dit curriculum is om ervaren developers op te leiden tot volwaardige backend-developer met diepgaande kennis van Node.js, Express.js en TypeORM. Na het voltooien van dit curriculum ben je in staat om een backend van een applicatie te ontwerpen, te ontwikkelen en te beheren, waarbij je gebruikmaakt van de nieuwste technologieën en best practices. Het totale curriculum is opgesplitst in 3 cursussen(**Novice, Advanced, Expert**) die steeds verdere verdieping geven aan de opgedane kennis uit voorgaande cursussen.

## Leerdoelen cursus - Novice

Na afronding van deze cursus heb je:

- Een grondig begrip van de fundamenten van Node.js, Express.js en TypeORM
- Ervaring met het werken met TypeORM-entiteiten, repositories, queries en transacties
- De vaardigheden om efficiënte en effectieve backend-applicaties te ontwikkelen met Node.js, Express.js en TypeORM
- Een beter begrip van de overeenkomsten en verschillen tussen Node.js en PHP

Geniet van het curriculum en veel succes hebt met het ontwikkelen van backend-applicaties met Node.js, Express.js en TypeORM.

## Extra informatie

Naast de theorie en codevoorbeelden bevat het curriculum ook een eindopdracht. De eindopdracht is ontworpen om je te helpen je nieuwe vaardigheden toe te passen en om praktische ervaring op te doen met het ontwikkelen van een backend-applicaties.

Dit curriculum is speciaal ontworpen voor ervaren developers die hun vaardigheden willen verbeteren op het gebied van Node.js. Het is ontworpen om praktische vaardigheden te ontwikkelen die onmiddellijk kunnen worden toegepast in een professionele omgeving.
