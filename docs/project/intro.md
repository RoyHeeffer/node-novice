# Project

## Opdracht

Maak een eenvoudige CRUD-applicatie met Express.js en TypeORM! Het doel van dit project is om PHP-ontwikkelaars kennis te laten maken met het bouwen van webtoepassingen met Node.js en de bijbehorende frameworks en libraries.

In dit project ga je een eenvoudige blog-app bouwen met behulp van de nieuw geleerde vaardigheden. Je leert hoe je een server opzet met Express.js, hoe je een database inricht met behulp van migratie-schema`s en configureert met TypeORM en hoe je een eenvoudige blog-app frontend bouwt met behulp van EJS-templates.

De verwachte tijdsbesteding voor dit project is ongeveer 6-10 uur, afhankelijk van jouw vaardigheidsniveau en ervaring. Het is aan te raden om deze tijd te verspreiden over een aantal dagen of weken, zodat je de tijd hebt om de stof op te nemen en te oefenen.

**Doelstelling**: Deelnemers moeten in staat zijn om Express.js en TypeORM op een eenvoudige manier te gebruiken voor het maken van een CRUD-applicatie.

Na afronding van dit project, zal je de volgende doelstellingen bereikt hebben:

- Begrip van hoe een server opgezet kan worden met Express.js.
- Inzicht in het werken met databases met behulp van TypeORM.
- Kennis van het werken met Typescript.
- Kennis van het werken met EJS-templates.
- Ervaring met het bouwen van een eenvoudige blog-applicatie.
- Begrip van hoe Node.js kan worden gebruikt als alternatief voor PHP.

**Overzicht van wat we gaan doen:**<br/>

- We maken een nieuwe Express.js-applicatie met TypeORM en maak minimaal een `Post` en `User` entity aan als basis voor de applicatie.
- We maken een repository voor deze entities en voeg CRUD-functionaliteit toe, zoals het opslaan, bijwerken, verwijderen en ophalen van gegevens uit de database.
- We maken routes en controllers voor de CRUD-functionaliteit(test deze zelf door middel van postman of een andere tool), en voegen validatie en middleware toe om de functionaliteit van de applicatie uit te breiden.

**Bonus uitdaging**: In deze sectie vind je een hoofdstuk over `EJS-templates`(embedded javascript), er zijn een aantal voorbeelden aangeleverd, gebruik deze om een frontend aan je applicatie te hangen, Let op dit is optioneel.

**Beoordeling**: De opdracht wordt beoordeeld op basis van het correct functioneren van de CRUD-functionaliteit, de structuur van de code en de toepassing van Express.js en TypeORM.
Je project zal beoordeeld worden op basis van de volgende criteria:

- Het succesvol afronden van het project en het behalen van de doelstellingen.
- De kwaliteit van de code en de consistentie in stijl en opmaak.
- De functionaliteit en het ontwerp van de blog-applicatie.
- De kwaliteit van de documentatie en het vermogen om het project te presenteren en te bespreken.

Maak goed gebruik van **Typescript types** en documenteer eventueel complexe functies met het gebruik van **Jsdoc**(links vind je hieronder).

We wensen je veel succes en plezier met dit project!

#### Lees meer

- [Typescript](https://www.typescriptlang.org/docs/handbook/2/everyday-types.html)
- [Jsdoc](https://jsdoc.app/)
